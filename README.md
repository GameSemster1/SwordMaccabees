# חרב המכבים
<div dir = "rtl">

אתם נמצאים בתקופת נס חנוכה ויחד עם מתתיהו המכבי עליכם ליצור צבא ולאמן אותו לקראת הקרבות הקשים שעתידים לבוא על עמנו, במיוחד אחרי התבוסה של ירושלים. תצטרכו לפקד על הצבא, לבנות אסטרטגיית מלחמה, להציב מארבים וכדומה.
המשחק מיועד לשחקן אחד בלבד על מחשב, לאוהבי היסתוריה ואסטרטגיה, מיועד לנערים ומעלה.
המבט הוא מלמעלה, על השטח / הבסיס. יש גבול מסוים כמה המצלמה יכולה לזוז בשטח, מעבר לכך היא לא תתקדם. אבל יש minimap קטן שניתן ללחוץ עליו ולראות את כל מפת ארץ ישראל.
 

## תהליך המשחק 
המשחק מתחיל בסרטון קצר שמספר את הרקע לתקופה שבה אנו נמצאים, מי אנחנו משחקים ומול מי אנחנו נלחמים.
נצטרך לאמן חיילים לקרבות נגד היוונים, להילחם בהם. וכך נעבור ממקום למקום, מקרב לקרב.
ברגע כשמסיימים את כל הקרבות, היוונים מרימים ידיים ויוצאים מארץ ישראל, וכך חוזרת המלכות לידינו.
משחקים בעזרת העכבר – בכך נוכל לבחור חיילים, לחיצה על מבנים (כדי לשפר אותם / לאמן חיילים), הזזת חיילים, כדי להזיז את זווית הראיה של המצלמה ועוד. וכן בעזרת המקלדת נוכל להשתמש במבנה לחימה מסוים או גם לקרוא לקבוצות לחימה שונות.
## העצמים במשחק
### יש לנו כל מיני עצמים;
- משאבים – עץ, מים, אבן, חיטה. צריך לבחור אנשים שילכו לקחת את המשאבים האלו שנמצאים בשטח שמסביב לבסיס – לשים לב שכל אחד שהולך להביא משאב זה אחד פחות ששומר על הבסיס. בעזרת המשאבים הללו ניתן לשפר את הבסיס ולאמן עוד חיילים.
- עצמים נייטרלים – כל מיני קישוטים; עצים, אבנים, נחלים, חול, עמק, הר, בקעה, גשרים וכו'.
- קבוצות של אוהלים של שונאים שניתן להילחם בהם וכך מתאמנים על אסטרטגית לחימה, ניתן לקחת מהם משאבים, זה נותן אפשרות  להתאמן ולשפר את החיילים שלנו.
- עצמים מפריעים – צוק, נחל, חורבה, חומות – שלא יכולים לעבור שם.

## אפשרויות משחק
ניתן לבחור רמת קושי של המשחק, עליה ברמה אומרת שתהיה הגדלת כמות חיילים אצל האויב בכל שלב, יחד עם כמות החיים שלהם. וכן תוביל לירידה בכמות המשאבים שניתן להפיק מלוחם אחד.
ישנה מוזיקת רקע מרגיעה כדי שנוכל לחשוב כמו שצריך, תקיעת שופר מצמררת תישמע כשחיילי האויב מתקרבים אלינו, וכמובן שבזמן לחימה שומעים את החיות והחיילים וכך מרגישים ממש בתוך הקרב.
המשחק מבחין בין יום ללילה, בלילה רואים פחות טוב, וניתן לזהות מקומות שיש בהם שונאים ע"י מדורות (אפילו אם זה מקומות שביום לא יכלנו לראות).

## תמונת העולם
המשחק בשטח של ארץ ישראל, בכל שלב אנחנו נמצאים במקום אחר בארץ זה תלוי איזה קרב עומד להיות, העולם שלנו סגור ושטוח.
חוקי פיזיקה רגילים, נמצאים בארץ ישראל שלפני אלפי שנים, מבחינה פוליטית המעצמה הגדולה ביותר נלחמת בנו, יש הרבה מאוד מתיוונים אז לא ניתן לקבל סיוע חיצוני בעת הקרבות.

## הסיפור
מתחילים בסרטון קצר - שמספר על התקופה שבה אנו נמצאים; היוונים נלחמים בעם ישראל בארצו, ורוצים לבטל אותו מאמונתו. קבוצה של חשמונאים מתכנסים בשקט באיזה חדר (השחקן בפנים) ולא מסכימים לתהליך היווני, ורוצים להילחם.
העלילה היא הקרבות שלנו נגד היוונים עד שמגרשים אותם, נציין שיש קרב אחד שבו השחקן שלנו יפסיד - לא משנה מה.
 
## דמויות
מתתיהו ובניו – הם המפקדים, לבוש קצת שונה, נראים קצת יותר גדולים משאר החיילים ה"פשוטים" מהמצלמה שלנו. המתנגדים הראשיים הם הקיסר ושר הצבא של היוונים.
חיילים שלנו; קשתים, נושאי חרב, פרשים (לוקחים מהשונאים אם נלחמים בהם), נושאי חניתות. חיילי היוונים; כל אלו הנ"ל, ועוד אבני בליסטראות, רוכבי פילים, חיילים עם שריון.
אוהלי השונאים; אפשר להילחם בהם (כדי להתאמן עליהם) 😊
## תיאור שלבים
בכל שלב אנחנו מגיעים למקום מסוים ומתחילים עם סך בסיסי של חיילים ומשאבים. צריך לאמן עוד חיילים ולהוסיף אותם ללוחמים שיש ברשותו, וכן בונה ומשפר את הבסיס הצבאי. לפני כל שלב יהיה הסבר קצר איפה אנחנו נמצאים (באיזה מקום) ומה התוכנית.
רוב המוחלט של השלבים מתבססים על הקרבות/מארבים שבאמת היו. [רשימת הקרבות: קרב מעלה לבונה, קרב בית חורון, קרב אמאוס, קרב בית צור, קרב בית זכריה, קרב כפר שלמא, קרב חדשה קרב אלעשה]. לפני היציאה לקרב/למארב מקבלים עדכון מודיעיני לגבי המצב של האויב היווני שעומד מולנו, בין אם זה מבחינת מיקום, מבחינת כוח צבאי וכדומה. על השחקן להחליט כמה חיילים להוציא וכמה להשאיר מאחור לשמור על הבסיס. וכן איך לתקוף (באיזו דרך פעולה) ואיפה למקם את החיילים בשטח.
נפרט כמה סוגי שלבים;
א.	מתחיל מהבסיס שלנו, צריך לאסוף משאבים, לאמן חיילים, ולאחר X זמן מקבל מידע מודיעיני על האויב, ועליך להחליט מתי לתקוף או איך לתקוף – ע"י הצבת מארב / להיות ראש בקיר.
ב.	צריך להתחפש ליווני ולהיכנס בתוך הבסיס שלהם, ולהרוג את המפקד הראשי, וכמובן שזה לא כזה קל כי יכולים לתפוס אותך על חם.
ג.	מתחיל מהבסיס שלנו, צריך לאסוף משאבים, לאמן חיילים ולא ניתן לצאת להילחם כי היוונים כבר ממש קרובים אלינו, צריך להגן על עצמינו כמה שאפשר.

</div> 
